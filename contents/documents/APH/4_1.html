<title>ОХОРОНА, ЗБЕРЕЖЕННЯ, ВІДНОВЛЕННЯ ТА ВИКОРИСТАННЯ ПРИРОДНОЇ ТА КУЛЬТУРНОЇ СПАДЩИНИ УКРАЇНИ</title><link rel="stylesheet"type="text/css"href="../../../libs/fancybox/jquery.fancybox.css"><link href="bootstrap.css"rel="stylesheet"><link href="shapes.css"rel="stylesheet"><style>body{margin-right:120px;margin-left:120px;margin-bottom:30px;font-family:Georgia,sans-serif;font-size:19px}p{line-height:1;margin-top:.5em;margin-bottom:.5em;text-indent:0;text-align:justify}h2{text-align:center;font-weight:700;padding-bottom:15px}h3{text-align:center;font-weight:700;padding-bottom:15px}h4{font-weight:700;padding-top:15px;font-size:19px}.leftimg{float:left;margin:7px 7px 7px 0;border:2px solid #000;background:#fff}.rightimg{float:right;margin:7px 0 7px 7px}.legend-table1{width:96%;max-width:950px;margin:0 auto}.legend-table1 img{width:100%;height:auto}.legend-table2{width:96%;max-width:630px;margin:0 auto}.legend-table2 img{width:100%;height:auto}td{text-align:center;font-size:15px;font-weight:600;padding:5px}.bitalic{font-style:italic;font-weight:700}.italic{font-style:italic}ul{list-style-type:square;text-align:justify;line-height:1.1}</style><script src="../../../libs/jquery/jquery-1.9.1.js"></script><script src="../../../libs/fancybox/jquery.fancybox.js"></script><h3>ОХОРОНА, ЗБЕРЕЖЕННЯ, ВІДНОВЛЕННЯ ТА ВИКОРИСТАННЯ ПРИРОДНОЇ ТА КУЛЬТУРНОЇ СПАДЩИНИ УКРАЇНИ</h3><p>Природна та культурна спадщина є ключовою складовою навколишнього середовища у забезпеченні екологічної стабільності та збалансованості, виконання базових соціальних функцій в суспільстві.<p>Збереження, захист та примноження національної спадщини, як невід’ємної частини світового природного та культурного надбання, є ключовою засадою гуманітарної політики України та одним із пріоритетних завдань органів державної влади та органів місцевого самоврядування.<p>З прийняттям Конституції України, ухваленням низки законодавчих актів («Про культуру», «Про охорону культурної спадщини», «Про охорону археологічної спадщини», «Про вивезення, ввезення та повернення культурних цінностей», «Про Національний архівний фонд і архівні установи», «Про бібліотеки та бібліотечну справу», «Про музеї та музейну справу», «Про охорону навколишнього природного середовища», «Про природно-заповідний фонд України» та інших), підписанням і ратифікацією Україною відповідних міжнародних нормативно-правових документів закладено базові принципи та сформовано сучасну концепцію розвитку пам’яткоохоронної та природоохоронної галузей.<p><span class="bitalic">Охорона природної спадщини</span> – це система правових, технологічних, природничо-наукових, економічних, громадсько-політичних заходів міжнародного, державного, регіонального і локально-адміністративного рівня, спрямованих на збереження біорізноманіття, біотопів, природних ландшафтів та екосистем. Природно-заповідний фонд України (ПЗФ) охороняється як національне надбання та розглядається як складова частина світової системи природних територій та об’єктів, що перебувають під особливою охороною.<p>Розвиток природоохоронних територій є важливою умовою забезпечення сталого розвитку країни та одним із головних завдань реалізації державної екологічної політики. За роки незалежності площа ПЗФ зросла більш ніж утричі (з 1,31 млн га у 1991 році до 3,99 млн га у 2015 році), що, відповідно, збільшило показник заповідності з 2,17 до 6,15 відсотка.<p>Протягом останніх років також спостерігається збільшення кількості видів рослин і тварин, занесених до Червоної книги України, однак цього недостатньо для збереження рідкісних і зникаючих видів рослин та тварин, середовищ їх існування. Аналіз щорічних обсягів зростання площі ПЗФ за цей період (понад 100 тис. га), свідчить, що при їх збереженні для досягнення встановлених державою та міжнародною спільнотою цільових показників (9,05-10,3 млн га територій ПЗФ) потрібно 50-60 років.<p>Разом з тим, значно зросла загроза втрати зарезервованих та перспективних для подальшого заповідання цінних природних комплексів. Спостерігається катастрофічне зменшення площі територій водно-болотних угідь, степових екосистем, природних лісів, яке відбувається внаслідок розорювання земель, вирубування лісів з подальшою зміною цільового призначення земель, осушення або обводнення територій, промислового, житлового та дачного будівництва тощо.<p><span class="bitalic">Охорона культурної спадщини</span> являє собою систему правових, організаційних, фінансових, матеріально-технічних, містобудівних, інформаційних та інших заходів з обліку (виявлення, наукове вивчення, класифікація, державна реєстрація), запобігання руйнуванню або заподіянню шкоди, забезпечення захисту, збереження, утримання, відповідного використання, консервації, реставрації, ремонту, реабілітації, пристосування та музеєфікації об’єктів культурної спадщини.<p>Статистичні дані на початок 2018 року свідчать, що в Україні близько 8,1 тис. пам’яток потребують проведення ремонтно-реставраційних робіт, при тому, що інвентаризацію пройшли тільки 61,7 тис. пам’яток, або 49,1% від їх загальної кількості; оформлено лише 28,4% паспортів на пам’ятки (35,7 тис.) та укладено 37,5% охоронних договорів (47,2 тис.); тільки 12,1 тис. окремих пам’яток мають затверджені зони охорони (9,6%).<p>Слід зауважити, що розроблення історико-архітектурних опорних планів та затвердження меж і режимів використання історичних ареалів історичних населених місць України здійснюється повільно. Так, наказами Мінкультури, починаючи з 2007 р., їх затверджено лише у 94 населених місцях з 401, що складає 23%, при цьому вони діють тільки для 11 адміністративних центрів областей та відсутні в містах Київ і Львів, в яких розташовані об’єкти зі Списку всесвітньої спадщини.<h4>Розвиток форм збереження та популяризації культурної спадщини</h4><p>Важливе значення для збереження природної та культурної спадщини, культурних цінностей, їх актуалізації, популяризації і трансляції наступним поколінням мають відповідні соціальні форми (інституції) – музеї, бібліотеки, архіви. В Україні вони представлені такими фундаментальними законодавчо встановленими категоріями як «Музейний фонд України», «Державний бібліотечний фонд України» та «Національний архівний фонд України», підлягають державному обліку та охороняються як національне культурне надбання та невід’ємна складова культурної спадщини.<p>Музейні предмети <span class="bitalic">Музейного фонду України</span> є культурними цінностями, що постійно зберігаються на території України та за її межами або, згідно з міжнародними договорами, підлягають поверненню в Україну, є національним багатством, невід’ємною складовою культурної спадщини, що охороняється законом.<p>Комплектування, зберігання, охорону та використання культурних цінностей, пам'яток історії, природи, матеріальної та духовної культури, в тому числі їх консервацію, реставрацію, музеєфікацію, наукове вивчення, експонування та популяризацію з науковою та освітньою метою, залучення громадян до надбань національної та світової спадщини, здійснюють музеї – спеціальні науково-дослідні та культурно-освітні заклади.<p>За даними Державної служби статистики України музейна сфера у 2017 році нараховувала 574 музеї (у 2013 році – 608), за статусом з них 48 (50) – національні, 22 (26) – державні, 504 (532) – обласні, районні, міські та інші.<p>Також до музейної сфери належать понад 3,5 тис. музеїв, які не підлягають державній реєстрації та створені у складі підприємств, установ, організацій, навчальних закладів. Музеї, представлені за їх спеціалізацією (історичні, археологічні, краєзнавчі, природничі, літературні, мистецькі, етнографічні, інші), охарактеризовано за формою (музеї, будинки-музеї, музеї-квартири, кабінети-музеї, музеї-садиби, музеї-заповідники, музеї під відкритим небом тощо) та формою власності (державною або приватною).<p><span class="bitalic">Державний бібліотечний фонд України</span> складається з фондів бібліотек, що є у державній і комунальній власності, фондів бібліотек відомчого підпорядкування, акумулює документально-інформаційні ресурси (книги, документи та інші носії інформації), які містять знання, набуті в процесі розвитку людства, і відображає науковий, культурний, інформаційний потенціал суспільства.<p>Бібліотечна мережа України, яка нараховує близько 40 тис. бібліотек, є базовим елементом культурної, наукової, освітньої, інформаційної інфраструктури держави та складається з мережі публічних, технічних, сільськогосподарських, медичних, академічних, освітянських бібліотек та бібліотек вищих навчальних закладів.<p>Основний бібліотечний фонд, що зберігає книжкову спадщину загальнодержавного та місцевого значення, припадає на головні національні та державні бібліотеки, обласні універсальні та спеціальні наукові бібліотеки, наукові бібліотеки провідних навчальних закладів. У бібліотеках України зберігається близько 60 млн документів XV – XX століть, 2 млн з яких – рідкісні й цінні документи, у тому числі рукописні матеріали, що є пам’ятками світового значення. Зокрема, бібліотечний фонд Національної бібліотеки України законодавчо визнано національним культурним надбанням Українського народу і невід’ємною складовою частиною культурної спадщини, що перебуває під охороною держави.<p><span class="bitalic">Національний архівний фонд України</span> є невід’ємною складовою національної та всесвітньої культурної спадщини та інформаційних ресурсів суспільства, перебуває під охороною держави і призначений для задоволення інформаційних потреб суспільства і держави, реалізації прав та законних інтересів кожної людини.<p>Сукупність архівних документів, що складає Національний архівний фонд (НАФ), відображає історію духовного і матеріального життя Українського народу та інших народів, має культурну цінність і є надбанням української нації.<p>За обсягами концентрації, місткістю та унікальністю багатоаспектного інформаційного потенціалу документальні ресурси українських архівів – один із базових сегментів системи державних і світових інформаційних ресурсів.<p>Станом на 01.01.2018 р. НАФ налічував понад 54 млн одиниць зберігання управлінської документації, 0,95 млн одиниць особового походження, 1,1 млн – науково-технічної документації, 1,4 млн – кінодокументів, фотодокументів, фонодокументів та відеодокументів.<p>Для забезпечення його якісного формування, збереженості й актуалізації національної архівної спадщини в Україні створено і функціонує система архівних установ, у тому числі: 9 центральних державних архівів, 12 галузевих державних архівів, 24 державних архівів областей, Державний архів м. Києва, 476 архівних структурних підрозділів райдержадміністрацій, 136 архівних структурних підрозділів міських рад, 1518 трудових архівів, науково-дослідні установи.