<title>ІНФОРМАЦІЙНІ РЕСУРСИ ПРИ СТВОРЕННІ АТЛАСУ «НАСЕЛЕННЯ УКРАЇНИ ТА ЙОГО ПРИРОДНА І КУЛЬТУРНА СПАДЩИНА»</title><link rel="stylesheet"type="text/css"href="../../../libs/fancybox/jquery.fancybox.css"><link href="bootstrap.css"rel="stylesheet"><link href="shapes.css"rel="stylesheet"><style>body{margin-right:120px;margin-left:120px;margin-bottom:30px;font-family:Georgia,sans-serif;font-size:19px}p{line-height:1;margin-top:.5em;margin-bottom:.5em;text-indent:0;text-align:justify}h2{text-align:center;font-weight:700;padding-bottom:15px}h3{text-align:center;font-weight:700;padding-bottom:15px}h4{font-weight:700;padding-top:15px;font-size:19px}.leftimg{float:left;margin:7px 7px 7px 0;border:2px solid #000;background:#fff}.rightimg{float:right;margin:7px 0 7px 7px}.legend-table1{width:96%;max-width:950px;margin:0 auto}.legend-table1 img{width:100%;height:auto}.legend-table2{width:96%;max-width:630px;margin:0 auto}.legend-table2 img{width:100%;height:auto}td{text-align:center;font-size:15px;font-weight:600;padding:5px}.bitalic{font-style:italic;font-weight:700}.italic{font-style:italic}.circle{list-style-type:circle;text-align:justify;line-height:1.1}ul{list-style-type:square;text-align:justify;line-height:1.1}</style><script src="../../../libs/jquery/jquery-1.9.1.js"></script><script src="../../../libs/fancybox/jquery.fancybox.js"></script><h3>ІНФОРМАЦІЙНІ РЕСУРСИ ПРИ СТВОРЕННІ АТЛАСУ «НАСЕЛЕННЯ УКРАЇНИ ТА ЙОГО ПРИРОДНА І КУЛЬТУРНА СПАДЩИНА»</h3><p>Для створення Атласу використано майже всі існуючі типи інформації. Одні з них були основними, інші – додатковими та допоміжними (залежно від тематики карт відповідних розділів Атласу).<p>Концептуально розробники спирались на досвід, який був набутий ними при створенні Національного атласу України. При розробці тематичних карт блоку «Населення – суб’єкт формування спадщини» використані результати наукових досліджень фахівців відповідного профілю, але головними джерелами інформації були карти опублікованих атласів:<ul class="circle"><li>Національний атлас України. – К.: ДНВП «Картографія», 2007. – 440 c.<li>Атлас історії України. – К.: ДНВП «Картографія», 2012. – 152 c.<li>Атлас історії української державності. Автори-упорядники.: В. Грицеляк, І. Дикий, І. Ровенчак. – Львів. НВФ «Карти і Атласи», 2013.<li>НВФ «Карти і Атласи», 2013.<li>Територіальний устрій Русі-України (X-XIII ст.). Керівник проекту та автор-укладач Ю. Лоза. ‒ К.: вид-во «Мапа», 2010.<li>Історичний атлас України: Керівник проекту та автор-укладач.: Ю. Лоза. – К.: вид-во «Мапа», 2010. – 330 с.<li>Історичний атлас України: Керівник проекту та автор-укладач.: Ю. Лоза. – К.: вид-во «Мапа», 2015.<li>Історія України / В.Ф. Верстюк, О.В. Гарань, О.І. Гуржій та ін., під ред. В.А. Смолія. – К.: Альтернативи, 1997. – 416 с.<li>Субтельний О. Україна: історія / Пер. з. англ. Ю.І. Шевчука; Вст. ст. С.В. Кульчицького – К.: Либідь, 1991. – 512 с.<li>Стецюк В.В. Природна та етнокультурна спадщина України: новітні дослідження / Володимир Стецюк, Василь Пазинич, Тетяна Ткаченко; за ред. В. Стецюка. – К.: Вища шк., 2012. – 334 с.<li>Огієнко І.І. Українська церква: Нариси з історії Української православної церкви: у 2 т.: Т.1-2. – К.: Україна, 1993. – 284 с.<li>Полонська-Василенко Н.Д. Українська академія наук (нарис історії). К.: 1993. – 414 с.<li>Енциклопедія історії України: Україна – Українці. ‒ Кн. 2 / Редкол.: В.А. Смолій (голова редкол.). НАН України. Інститут історії України. ‒ К.: «Наукова думка», 2019. ‒ 842 с. Режим доступу: http://resource.history.org.ua<li>Толочко О.П., Толочко П.П. Україна крізь віки. Київська Русь. – Т.4. – К.: Альтернатива, 1998.<li>На досвітках нової доби. Режим доступу: http://history.franko.lviv.ua/gryc_r1.htm<li>Наулко В. Хто і відколи живе в Україні. – К.: Головна спец. ред. літ-ри мовами нац. меншин України. – 1998. – 80 с.<li>Історична демографія України. Режим доступу: https://uk.wikipedia.org/wiki/Історична демографія<li>Культурні процеси в Україні в ХХ ст. Режим доступу: https://osvita.ua/vnz/reports/culture/11097/</ul><p>Стосовно інформаційних ресурсів для карт природної і культурної спадщини розробники Атласу мали певні складнощі. Це зумовлено тим, що в умовах відсутності комплексних законів з питань природної та культурної спадщини у вітчизняному природоохоронному і пам’яткоохоронному законодавстві та офіційного визначення багатьох міжнародно загальноприйнятих понять і термінів, необхідності врахування сучасних тенденцій виникла потреба розробити відповідні наукові методологічні та методичні підходи до структуризації й класифікації окремих компонентів спадщини (природної, етнографічної, релігійної, науково-технічної).<p>Джерельна база для розроблення цього напряму досліджень включала:<ul><li>міжнародні та вітчизняні нормативно-правові акти та документи, зокрема конвенції ЮНЕСКО та Ради Європи і керівні настанови з їх виконання; Закони України та нормативно-правові акти (постанови, розпорядження, накази), що забезпечують їх виконання;<li>рішення, ініціативи, публікації таких спеціалізованих міжнародних інституцій як Центр всесвітньої спадщини ЮНЕСКО, Міжнародний центр з дослідження, збереження та реставрації культурних цінностей (ICCROM), Міжнародна рада з охорони пам’яток та історичних місць (ICOMOS), Міжнародний союз охорони природи (МСОП / IUCN) та інших, представлені на їх офіційних сайтах;<li>наукові праці зарубіжних вчених та результати фундаментальних і прикладних досліджень у галузі охорони культурної спадщини України таких наукових установ як НДІ пам’яткоохоронних досліджень (з 2017 року – Український державний інститут культурної спадщини); Центр пам’яткознавства НАНУ і Українського товариства охорони пам’яток історії та культури; Інститут історії України НАНУ; Український центр культурних досліджень та інших.</ul><p>Вихідними джерелами інформації для створення Атласу були:<ul><li>матеріали Державного реєстру нерухомих пам’яток України; Державного реєстру національного культурного надбання; Державного реєстру наукових об'єктів, що становлять національне надбання; Державного кадастру територій та об’єктів природно-заповідного фонду України; Національного переліку елементів нематеріальної культурної спадщини;<li>статистичні та інформаційні матеріали Міністерства культури та інформаційної політики (з питань нерухомої та нематеріальної культурної спадщини, музейної та бібліотечної справи); Державної архівної служби; Державної служби статистики (статистичні показники розвитку природно-заповідного фонду та закладів культури);<li>статистичні та інформаційні матеріали органів охорони культурної спадщини Автономної Республіки Крим, обласних, Київської та Севастопольської міських державних адміністрацій.</ul><p>При розробленні бази даних на основі існуючих реєстрів (кадастрів) та сформованих переліків виявилася проблема їх недостатнього картографо-геоінформаційного забезпечення та відсутність, в багатьох випадках, просторово-координованої картографічної інформації щодо їх елементів.<p>Це викликало необхідність доповнення сформованих переліків пам’яток (об’єктів) спадщини даними щодо просторової локалізації об’єктів картографування та необхідною атрибутивною (описовою) інформацією. В умовах великої загальної кількості об’єктів: понад 130 тис. – культурної та близько 9 тис. – природної спадщини, це становило суттєву проблему, яка посилилася внаслідок труднощів при встановленні меж значних за розміром територіальних об’єктів.<p>Джерельною базою для розроблення цього напряму досліджень були: інформаційні матеріали про об’єкти та території природно-заповідного фонду та природоохоронні території міжнародного значення Міністерства захисту довкілля та природних ресурсів; документи «Бернської конвенції про охорону дикої флори і фауни та природних середовищ їх існування в Європі» про включення до Смарагдової мережі українських обʼєктів особливого природоохоронного значення; інформаційні матеріали про об’єкти культурної спадщини Міністерства культури та інформаційної політики; матеріали «Зводу пам’яток історії та культури України» по областях та містах України; річні звіти щодо стану реалізації в Україні положень Конвенції ЮНЕСКО про охорону нематеріальної культурної спадщини Міністерства культури України та Українського центру культурних досліджень; праці Інституту мистецтвознавства, фольклористики та етнології імені М. Т. Рильського НАН України; праці Українського державного геологорозвідувального інституту за участі Державної геологічної служби України.<p>Було використано низку інформаційних та картографічних матеріалів з Інтернет-джерел (публічна частина Державного реєстру нерухомих пам'яток України, списки об’єктів культурної спадщини України, матеріали Української природоохоронної групи (UNCG) про Смарагдову мережу, Атлас об’єктів природно-заповідного фонду України, звід пам’яток історії та культури України та ін., а також інтерактивні карти та атласи окремих регіонів України (природно-заповідний фонд Тернопільської області, культурно-туристична мапа Хмельниччини, інтерактивний атлас «Туристична Житомирщина» та інші).<p>Вперше в Україні, на основі зібраної, систематизованої та наочно представленої ґрунтовної та всебічної інформації, показано цілісну картину природної та культурної спадщини країни і окремих її частин.<p>Створений структурований геоінформаційний продукт також забезпечує перехід від обліку, опису та картографування до ґрунтовніших аналітичних операцій, зокрема, – просторового аналізу пам’яток та територій природної та культурної спадщини, що має стати ефективним інструментом вирішення проблем їх збереження та використання.<p>Використання різних типів інформаційних ресурсів надало змогу сформувати систему карт Атласу та супроводжувальних до них текстів.