<title>МІСЦЕ УКРАЇНИ В ПРИРОДНІЙ І КУЛЬТУРНІЙ СПАДЩИНІ СВІТУ ТА ЄВРОПИ</title><link rel="stylesheet"type="text/css"href="../../../libs/fancybox/jquery.fancybox.css"><link href="bootstrap.css"rel="stylesheet"><link href="shapes.css"rel="stylesheet"><style>body{margin-right:120px;margin-left:120px;margin-bottom:30px;font-family:Georgia,sans-serif;font-size:19px}p{line-height:1;margin-top:.5em;margin-bottom:.5em;text-indent:0;text-align:justify}h2{text-align:center;font-weight:700;padding-bottom:15px}h3{text-align:center;font-weight:700;padding-bottom:15px}h4{font-weight:700;padding-top:15px;font-size:19px}.leftimg{float:left;margin:7px 7px 7px 0;border:2px solid #000;background:#fff}.rightimg{float:right;margin:7px 0 7px 7px}.legend-table1{width:96%;max-width:950px;margin:0 auto}.legend-table1 img{width:100%;height:auto}.legend-table2{width:96%;max-width:630px;margin:0 auto}.legend-table2 img{width:100%;height:auto}td{text-align:center;font-size:15px;font-weight:600;padding:5px}.bitalic{font-style:italic;font-weight:700}.italic{font-style:italic}ul{list-style-type:square;text-align:justify;line-height:1.1}</style><script src="../../../libs/jquery/jquery-1.9.1.js"></script><script src="../../../libs/fancybox/jquery.fancybox.js"></script><h3>МІСЦЕ УКРАЇНИ В ПРИРОДНІЙ І КУЛЬТУРНІЙ СПАДЩИНІ СВІТУ ТА ЄВРОПИ</h3><p>З часу ратифікації Радянським Союзом та Українською РСР у 1988 році Конвенції про охорону всесвітньої культурної та природної спадщини, прийнятої в Парижі в 1972 році на Генеральній конференції ООН із питань освіти, науки й культури природна та культурна спадщина стали вагомими чинниками світового розвитку. Підтвердженням цього стало прийняття у вересні 2015 року світовими лідерами на Генеральній Асамблеї ООН «Порядку денного у сфері сталого розвитку на період до 2030 року», однією з найзначніших новацій якого стало усвідомлення того, що розвиток може бути сталим (збалансованим) лише при високому рівні культури, тому культурний компонент вперше було включено в більшість Цілей сталого розвитку, а охорона та збереження загальносвітової спадщини виділена в окреме завдання.<p>Для України адаптація принципів сталого розвитку з урахуванням особливостей формування культурного та історичного простору, важливим елементом якого є й національна спадщина, вкрай актуальна.<p>Безсумнівна велика соціальна значимість спадщини, оскільки вона сприяє духовному розвитку особистості й суспільства загалом, розкриттю їхнього творчого потенціалу, забезпечує соціально значимі види діяльності.<p>Неоціненна роль спадщини в розвитку культури та освіти: вона дає можливість активізувати культурні ресурси, сприяє забезпеченню культурного різноманіття, збереженню та примноженню національної самобутності й культурних традицій країни та її окремих регіонів.<p>Природна і культурна спадщина України в сучасному широкому розумінні включає об’єкти <span class="italic">матеріальної і нематеріальної культури, нерухомі і рухомі культурні цінності.</span><p>За багатством визначних пам’яток та інших історико-культурних об’єктів, які відображають різні етапи розвитку історії та культури країни, життя й діяльність відомих людей та мають високу мистецьку і наукову цінність, Україну можна віднести до країн з багатою культурною спадщиною. Деякі з цих об’єктів внесено до Списку всесвітньої спадщини ЮНЕСКО, де вони гідно презентують нашу державу світовій спільноті:<ul><li>Собор Святої Софії з прилеглими монастирськими спорудами, Києво-Печерська лавра в Києві (внесено у 1990 р.);<li>ансамбль історичного центру м. Львів (1998 р.);<li>транскордонний об’єкт «Дуга Струве» (в Україні – геодезичні пункти Баранівка, Катеринівка, Фельштин у Хмельницької області, Старонекрасівка в Одеської області, 2007 р.);<li>резиденція митрополитів Буковини і Далмації у Чернівцях (2011 р.);<li>дерев’яні церкви Карпатського регіону України і Польщі (в Україні - церква святого Юра в Дрогобичі, церква Пресвятої Трійці в Жовкві, церква Собору Пресвятої Богородиці в Маткові, церква Святого Духа в Потеличі Львівської області, церква Різдва Пресвятої Богородиці в Нижньому Вербіжі і церква Святого Духа в Рогатині Івано-Франківської області, церква Собору св. Архистратига Михайла в с. Ужок и церква Вознесіння Господнього в смт. Ясіня Закарпатської області) (2013);<li>античне місто-держава Херсонес Таврійський та його хора (Крим, 2013).</ul><p><span class="italic">Природна спадщина</span> України представлена у Списку одним об’єктом – це «Стародавні та букові праліси Карпат та інших регіонів Європи» (2007, 2011, 2017), який з українського боку включає найцінніші ділянки Карпатського біосферного заповідника та Ужанського національного природного парку та з 2017 року - частину територій національних природних парків «Синевир», «Подільські Товтри» і «Зачарований край» та заповідників «Горгани» і «Розточчя».<p>У попередній Список всесвітньої спадщини (Tentative List) станом на кінець 2020 р. внесено 17 українських об’єктів спадщини: культурної, природної та змішаного типу (культурно-природної спадщини).<p>У жовтні 2003 року на засіданні Генеральної Асамблеї ЮНЕСКО було прийнято Конвенцію про охорону <span class="italic">нематеріальної культурної спадщини</span>, під якою розуміються «звичаї, форми показу та вираження, знання та навички, а також пов’язані з ними інструменти, предмети, артефакти й культурні простори, які визнані спільнотами, групами й, у деяких випадках, окремими особами як частина їхньої культурної спадщини. Ця нематеріальна культурна спадщина, що передається від покоління до покоління, постійно відтворюється спільнотами та групами під впливом їхнього оточення, їхньої взаємодії з природою та їхньої історії і формує у них почуття самобутності й наступності, сприяючи таким чином повазі до культурного різноманіття й творчості людини».<p>Цією Конвенцією також засновано формування Репрезентативного списку нематеріальної культурної спадщини людства. Від України до нього включені «Петриківський розпис – українське декоративно-орнаментальне малярство ХІХ – ХХІ ст.» (у 2013 році) та «Традиція косівської мальованої кераміки» (у 2019 році), черговий номінант від України - «Орьнек – кримськотатарський орнамент та знання про нього». Крім того, до Списку нематеріальної культурної спадщини, що потребують термінової охорони ЮНЕСКО, у 2016 році включено «Козацькі пісні Дніпропетровщини».<p>Успіх проведення у 2007 році за підтримки ЮНЕСКО всесвітньої акції «Сім нових чудес світу» спонукав до реалізації у 2007-2008 роках подібних проектів в Україні: Всеукраїнські громадські акції «Сім чудес України» та «Сім природних чудес України».<p>Визначення переможців акції здійснювалось за підсумками експертного та відкритого Інтернет-голосування з понад 1000 пропозицій від областей, 100 претендентів на наступному етапі та 21 фіналіста. Один із переможців акції «Сім природних чудес України» – біосферний заповідник «Асканія-Нова» – взяв участь у всесвітньому конкурсі та, завдяки рекламній кампанії «Покажемо світу природні чудеса України», увійшов до числа 77 природних чудес світу. Попри громадський характер акції визнання правомірності її результатів підтверджується тим фактом, що більшість переможців та фіналістів внесено або є номінантами для внесення до Списку всесвітньої спадщини ЮНЕСКО.<p>Важливою процедурою при вивченні й плануванні управлінських дій щодо культурної та природної спадщини є <span class="italic">культурно-ландшафтне районування</span> території України, загальною метою якого було виявлення, виділення і розмежування цілісних природно-культурних системних територіальних утворень різного рівня як сукупностей взаємопов’язаних культурних ландшафтів, які взаємодіють на певній території (під культурним ландшафтом розуміється природно-культурне локальне територіальне утворення, яке є результатом історичної та сучасної взаємодії даного суспільства і природного середовища, та цілісний образ якого сприймається і цінується за її природні та культурні якості (матеріальні та духовні) унікального (всесвітнього), видатного (національного) чи великого (місцевого) значення).<p>До головних ознак культурно-ландшафтної диференціації території країни віднесено такі:<ul><li>природно-географічні;<li>етнографічні: особливості народної (традиційної) матеріальної культури та особливості духовної культури (фольклору, звичаїв і обрядів, народних знань та вірувань);<li>лінгвістичні (особливості діалектно-говіркової диференціації);<li>історико-географічні (особливості історичного розвитку території), історико-політичні та адміністративно-територіальні;<li>природна, культурна та нематеріальна спадщина (особливості просторової локалізації й концентрації об’єктів природної та культурної спадщини<li>нерухомої та нематеріальної).</ul><p>В результаті, в таксономічній системі районування країни виділено 14 культурно-ландшафтних країв (Поліський, Чернігово-Сіверський, Волинський, Карпатський, Подільський, Київський, Полтавський, Слобожанський, Донецький, Придніпровський, Побузький, Нижньодніпровський, Приазовський, Причорноморський) та 52 культурно-ландшафтних макрорайонів.