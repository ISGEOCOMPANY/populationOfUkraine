<title>Вступ</title><link rel="stylesheet"type="text/css"href="../../../libs/fancybox/jquery.fancybox.css"><link href="bootstrap.css"rel="stylesheet"><link href="shapes.css"rel="stylesheet"><style>body{margin-right:120px;margin-left:120px;margin-bottom:30px;font-family:Georgia,sans-serif;font-size:19px}p{line-height:1;margin-top:.5em;margin-bottom:.5em;text-indent:0;text-align:justify}h2{text-align:center;font-weight:700;padding-bottom:15px}h3{text-align:center;font-weight:700;padding-bottom:15px}.leftimg{float:left;margin:7px 7px 7px 0;border:2px solid #000;background:#fff}.rightimg{float:right;margin:7px 0 7px 7px}.legend-table1{width:96%;max-width:950px;margin:0 auto}.legend-table1 img{width:100%;height:auto}.legend-table2{width:96%;max-width:630px;margin:0 auto}.legend-table2 img{width:100%;height:auto}td{text-align:center;font-size:15px;font-weight:600;padding:5px}ul{text-align:justify;line-height:1.1}.bitalic{font-family:Georgia,sans-serif;font-size:19px;font-style:italic;font-weight:700}</style><script src="../../../libs/jquery/jquery-1.9.1.js"></script><script src="../../../libs/fancybox/jquery.fancybox.js"></script><h3>ВСТУП</h3><p>Загальновизнаним у світовому масштабі є посилення антропогенного впливу на природне середовище наприкінці ХХ та на початку ХХІ століття, що загрожує пересіченню критичної межі стійкості ландшафтів. Намагання людства і світових лідерів призупинити процес деградації компонентів Природи має різні напрацювання й результати. Основним із них є Концепція сталого (збалансованого) розвитку, що набула провідного статусу після Конференції ООН з довкілля та розвитку (1992 р., Ріо-де-Жанейро) і була відображена у прийнятому на конференції Порядку денному на ХХІ століття. Ця Концепція передбачає реалізацію цілісної системи принципів, серед яких важливе місце посідає й принцип збереження культурної та природної спадщини. Перехід до такої моделі парадигми розвитку передбачає посилення гуманітарного розвитку, орієнтованого на розкриття творчого потенціалу людини у поєднанні і в гармонії з Природою. Одним із його проявів є готовність населення створювати, зберігати і підтримувати простір життєсередовища, адекватний сучасному баченню Суспільства. Важливими елементами такого простору є природна і культурна спадщина як показник ідентичності народу та константа його історичної пам’яті – бази і ключових положень збалансованого розвитку і життя для сучасних і наступних поколінь людей.<p>Дослідження взаємозв’язку і взаємовпливу компонентів Природи і Людини досі здійснювались надзвичайно рідко і мали фрагментарний характер. В Україні в різних атласах і на окремих картах відображено тематику спадщини народів, що проживають (чи проживали) на її території, але не розглядались ресурси формування природної і культурної спадщини через взаємовплив Природи і Людини. Тому завдання атласу “Населення України та його природна і культурна спадщина” є надання сучасної інформації та знань про населення, що проживало/проживає на терені України як джерело формування природної та культурної спадщини, виявлення закономірностей та особливостей поширення й розвитку національної та регіональних культур як відображення різних етапів розвитку населення та його взаємодії з природним середовищем.<p>Гуманістичне розуміння взаємовпливу Природи і Людини зумовило доцільність розроблення Атласу із врахуванням того, що людина є не тільки споживачем природи, а й її частиною. Природа, з часу появи людини, сама впливала і впливає на умови життя людини, вибір людиною місця проживання, її забезпеченість природними ресурсами, формування менталітету тощо.<p><b>Актуальність Атласу </b>для держави підтверджується світовою тенденцією перетворення природної і культурної спадщини на один із вагомих ресурсів розвитку у зв’язку із прийняттям на всесвітньому форумі Ріо-92 визначальної парадигми сталого (збалансованого) розвитку. Для України важливою є адаптація принципів збалансованого розвитку з урахуванням особливостей формування культурологічного та історичного простору, важливим елементом якого є й національна спадщина. Україна, ратифікувавши міжнародні конвенції стосовно охорони культурної спадщини, створила і певну нормативно-правову базу стосовно врегулювання ролі держави та суб’єктів господарювання у використанні та збереженні об’єктів спадщини (закони України 1991, 1992, 2000, 2001, 2004 років). Тому створення цього Атласу України є не тільки нагальною потребою для просторового аналізу особливостей розміщення об’єктів спадщини, а й для формування важливої інформаційної системи щодо організації дієвого моніторингу за станом об’єктів спадщини.<p>У процесі виконання відомчої наукової роботи «Розробка Атласу «Населення України та його природна і культурна спадщина»» створено новий картографічний продукт, що містить близько 4 гігабайтів різнопланової інформації, яка може бути сфокусована на 98 векторних картах, текстах, світлинах. Розроблено наукову концепцію Атласу, класифікацію та систематизацію об’єктів дослідження, обґрунтовано тематичну структуру атласу, зміст карт та використання методів геоінформаційного картографування, що є важливим внеском у розвиток тематичної картографії.<p>Складність розробки електронного Атласу полягала в тому, що, з одного боку, він призначений для відтворення і розповсюдження WEB-орієнтованих картографічних зображень, відтак, до нього застосовувались відповідні правила і обмеження (технічні і програмні). З іншого боку, при створенні карт враховано правила і обмеження картографічного моделювання – відбір, генералізацію та класифікацію об’єктів дослідження, обґрунтування тематичного змісту, математичне моделювання, застосування умовних позначень тощо.<p>Для реалізації концепції Атласу використано Каркас атласних рішень, що містить 8 патернів, та каркас архітектури Атласу, який об’єднав усі патерни. Атлас є важливим ресурсом для інформаційної підтримки планування збалансованого розвитку держави та її регіонів у напрямі гуманізації суспільства.<p>За розробленими концептуальними підходами атлас відповідає сучасному рівню наукових знань в галузі географічної картографії, а за технологічними рішеннями знаходиться на рівні світових розробок. В процесі здійснених досліджень, окрім звітних матеріалів, підготовлено майстер-диск Атласу, який при додатковому фінансуванні може бути наданий управлінцям та територіальним громадам. На думку розробників Атласу, в найближчий час Атлас можна буде представити і у паперовому вигляді.<p>Атлас розроблено у відділі картографії Інституту географії НАН України (2020 рік).<p>Головний редактор Атласу - <span class="bitalic">Л.Руденко</span>.<p>Заступник Головного редактора Атласу - <span class="bitalic">А.Бочковська</span>.<p>Розробниками Концепції Атласу є <span class="bitalic">Л.Руденко</span> та <span class="bitalic">А.Бочковська</span>.<p>Розробниками тематичного змісту Атласу та легенд карт є <span class="bitalic">Л.Руденко, А.Бочковська, К.Поливач, С.Санталова, О.Лейберюк</span>, у тому числі:<ul><li>карт розділу «Населення – суб’єкт формування природної та культурної спадщини» – <span class="bitalic">Л.Руденко, А.Бочковська, С.Санталова, О.Лейберюк</span>;<li>карт розділів «Природна і культурна спадщина» та «Охорона, збереження, відновлення та використання природної та культурної спадщини» – <span class="bitalic">К.Поливач</span>.</ul><p>Розробниками каркасу атласних рішень, що включають аплікаційні та операційні патерни (інтерфейс, дерево змісту, базова карта, формування тематичних шарів карт, картографічний електронний компонент, пошук, представлення), є <span class="bitalic">В.Чабанюк, І.Колімасов, В.Подвойська</span> та <span class="bitalic">В.Ясько</span>.<p>Укладачами електронних карт є:<ul><li><span class="bitalic">К.Поливач</span> («Європа. Всесвітня спадщина ЮНЕСКО», «Всесвітня спадщина ЮНЕСКО в Україні», «Найбільш популярні культурні пам’ятки України («Сім чудес України»)», «Найбільш популярні природні пам’ятки України («Сім природних чудес України»)», «Культурно-ландшафтне районування території України», «Природоохоронні території міжнародного значення», «Природно-заповідний фонд загальнодержавного значення», «Природно-заповідний фонд місцевого значення», «Геологічна спадщина», «Перспективні до заповідання об’єкти та території», «Історичні населені місця», «Історико-культурні заповідники», «Пам’ятки нерухомої культурної спадщини України. Загальна характеристика», «Пам’ятки архітектури та містобудування», «Пам’ятки археології», «Пам’ятки історії», «Пам’ятки монументального мистецтва», «Пам’ятки садово-паркового мистецтва», «Ландшафтні пам’ятки», «Пам’ятки науки і техніки», «Об’єкти нематеріальної культурної спадщини», «Етнографічні музеї та установи музейного типу», «Народні художні промисли та ремесла», «Етнофестивалі, свята та ярмарки», «Головні та визначні культові споруди», «Монастирські комплекси», «Сакральні місця», «Промислова спадщина», «Наукова спадщина», «Розвиток системи природно-заповідного фонду», «Види рослин, занесені до Червоної книги України», «Види тварин, занесені до Червоної книги України», «Правові, організаційні, науково-дослідні та інші заходи», «Ремонтно-реставраційні роботи на пам'ятках культурної спадщини», «Музеї», «Бібліотеки», «Архіви», «Культурне обслуговування населення»);<li><span class="bitalic">С.Санталова</span> («Розселення культурно-історичних спільнот в мезоліті (10‒7 тис. р. тому)», «Розселення культурно-історичних спільнот в енеоліті (V‒друга половина IV тис. до н. е.)», «Розселення східних слов’ян та їх сусідів (V‒IX ст.)», «Розселення східних слов’ян та їх сусідів доби утворення Київської Русі (VIII‒X ст.)», «Запорозькі Січі у XVI ст.‒перш. пол. XVII ст.», «Розселення населення у XVIII ст.», «Розселення народів у першій половині XX ст.», «Зміни в розселенні населення у 1944‒1952 рр.», «Культура (друга пол. XIV–перша пол. XVI ст.)», «Культура, освіта, наука в першій пол. XIX ст.», «Культура, освіта, наука на рубежі XIX–XX ст.», «Культура у XXI ст.» (автор карти), «Рівень освіти населення (динаміка)», «Людський розвиток (2012–2017 рр.)»);<li><span class="bitalic">О.Лейберюк</span> («Європа. Держави», «Розселення культурно-історичних спільнот в добу ранньої та середньої бронзи (поч. III–поч. II тис. до н. е.)», «Розселення культурно-історичних спільнот в добу пізньої та фінальної бронзи (II–поч. I тис. до н. е.)», «Велике розселення слов'ян (V–IX ст. н. е.)», «Монголо-татарська навала на Русь (XIII–XV ст.)», «Галицько-Волинська держава (ХІІІ–ХІV ст.): формування та устрій», «Втрати населення України від Голодомору 1932–1933 рр.», «Зміни в розселенні населення (1897–2019 рр.)», «Розселення населення на 2019 р.» (автор карти), «Розселення міського населення на 2019 р.», «Розселення сільського населення на 2019 р.», «Розселення етнічних меншин у Автономній Республіці Крим», «Розселення етнічних меншин у Чернівецькій області», «Розселення етнічних меншин у Одеській області», «Розселення етнічних меншин у Закарпатській області», «Розселення етнічних меншин у Запорізькій області», «Європа. Поширення християнства (VI–XI ст.)», «Українська церква у другій половині XVII–XVIII ст.», «Українська церква у XX–на початку XXІ ст.», «Релігійні організації на 2019 р.», «Духовенство на 2019 р.», «Культура (друга половина XVI–перша половина XVII ст.)», «Культура (друга половина XVII–XVIII ст.)»);<li><span class="bitalic">М.Вишня</span> («Розселення найдавніших культурно-історичних спільнот в палеоліті (палеоліт–від 1 млн до 10 тис. р. до н.е.), «Розселення культурно-історичних спільнот у неоліті (7–5 тис. р. тому)», «Українські землі в XVI ст.», «Розселення населення у ХVІ–ХVІІ ст.», «Населення Козацької України за гетьмана Богдана Хмельницького (1648–1657 рр.)», «Розселення народів у XVIІ–XVIIІ ст.», «Розселення населення на рубежі XIX–XX ст.», «Розселення народів у 2001 р.», «Київська Русь. Становлення християнства (X–XIІІ ст.)», «Київська митрополія (XIII–перша половина XIV ст.)», Київська митрополія (кінець XVI ст. і перша половина XVII ст.), «Українська церква на рубежі XIX–XX cт.», «Культура Київської Русі (IX–XIII ст.)», «Культура Київської Русі (XIII–XIV ст.)», «Культура (ХІІІ–XIV ст.)»);<li><span class="bitalic">Т.Барабаш</span> («Передскіфський період. Розселення культурно-історичних спільнот (Х‒поч. VІІ ст. до н. е.)», «Скіфія. Розселення культурно-історичних спільнот (поч. VІІ‒ІІІ ст. до н. е.)», «Сармати і пізні скіфи. Розселення культурно-історичних спільнот (ІІ ст. до н. е.‒ІV ст. н. е.)», «Греко-римські колонії та держави Північного Причорномор’я (ІV ст. до н. е. ‒ ІV ст. н. е.)», «Ранні слов’яни та їх сусіди (III‒V ст. н. е.)», «Київська Русь. Формування держави та розселення населення (Х‒ХІІІ ст.)», «Зміни в розселенні сільського населення (1931‒1933 рр.)», «Київська митрополія (кінець XVI ст.‒перша половина XVII ст.), «Церкви та інші сакральні об’єкти м. Києва, знищені у XX ст.»);<li><span class="bitalic">М.Кирилюк</span> («Природно-заповідний фонд загальнодержавного значення», «Природно-заповідний фонд місцевого значення», «Геологічна спадщина», «Перспективні до заповідання об’єкти та території»).</ul><p>Свідоцтво про реєстрацію авторського права на твір № 104019 "Збірка карт з описом "Електронний атлас "Населення України та його природна і культурна спадщина" ("Електронний атлас НПіКС")"<p>Автори Руденко Л.Г., Бочковська А.І., Поливач К.А., Санталова С.О., Лейберюк О.М., Чабанюк В.С., Колімасов І.М., Подвойська В.І., Ясько В.В.